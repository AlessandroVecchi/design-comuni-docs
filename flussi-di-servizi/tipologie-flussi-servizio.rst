Gli archetipi: le tipologie di flusso
=====================================

Nonostante la varietà dei servizi comunali, i passaggi delle varie procedure sono spesso ricorrenti.

Grazie a una `mappatura dei principali servizi digitali al cittadino erogati dai Comuni <https://docs.google.com/spreadsheets/d/12RgHGrhrGKhAGOUf2kOThrgIEyFngknVOhoVIrAeOOk/edit#gid=117088467>`_ e all’analisi dei passaggi necessari al completamento delle procedure, sono stati individuati 5 archetipi rappresentativi delle diverse tipologie di flussi di interazione tra il cittadino e il servizio digitale. 

I cinque archetipi di flusso sono:

1. **Permessi e documenti**: le richieste documenti, anche d’identità, o di certificati che attestano un permesso, come la richiesta di permesso ZTL;

2. **Pagamenti dovuti**: l’interazione per adempiere al pagamento di oneri che il cittadino ha nei confronti dell’amministrazione, come il pagamento delle multe;

3. **Vantaggi economici**: le richieste di fondi economici o detrazioni fiscali sulla base di determinati requisiti di idoneità, come l’assegno di maternità;

4. **Iscrizione a graduatoria**: le richieste per i servizi riservati a un numero ristretto di persone e il cui accesso è regolato da una graduatoria redatta dalle amministrazioni comunali sulla base di criteri specifici, come l’iscrizione alla Scuola dell’infanzia;

5. **Servizi a pagamento**: le richieste di fruizione di un servizio che prevede il pagamento da parte del cittadino, come il servizio di mensa scolastica. 

`Scopri i servizi che appartengono a ciascun archetipo <https://docs.google.com/spreadsheets/d/12RgHGrhrGKhAGOUf2kOThrgIEyFngknVOhoVIrAeOOk/edit#gid=1049423963>`_

Gli archetipi di servizio identificati servono come riferimento per individuare i moduli da utilizzare e l’ordine in cui assemblarli per realizzare l’interfaccia grafica di un servizio, sia su desktop che su mobile.
